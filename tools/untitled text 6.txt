Caro Andrea,

Sono Silvio Peroni, del Dipartimento di Informatica dell'Università di Bologna. Ci siamo incontrati al kick off meeting dei vari progetti ANVUR "Idee di Ricerca" il mese scorso. 

Riprendendo quello che ci eravamo detti a Roma con Paolo Ciancarini, ti scrivo per chiederti se fossi disponibile per un incontro qui da noi a Bologna per fare due chiacchiere a riguardo dei progetti da noi vinti. Posso mettere su un Doodle per vedere di trovare una data?

Già che ci sono, ne approfitto per farti un'altra domanda legata ai contratti del progetto. Io, insieme agli altri due ragazzi vincitori che lavorano qui da me, siamo pronti a firmare. Tuttavia siamo un po' a disagio con il nostro Dipartimento, perché per completare le attività del progetto presentato e ricevere il compenso a titolo personale dobbiamo necessariamente fare uso delle risorse che il Dipartimento ci mette a disposizione. Senza contare che il poter far convogliare il compenso per la prestazione dentro ai fondi dipartimentali mi darebbe una bella visibilità e mi aiuterebbe non poco nella mia carriera accademica qui presso l'università.

Per cui mi chiedevo: ma sarebbe possibile da parte nostra cedere i diritti d'autore relativi al contratto con ANVUR al Dipartimento, in modo da che quest'ultimo possa essere il destinatario del compenso dei vari progetti? Considera che c'è già stato un precedente simile in passato che ha coinvolto il Dipartimento stesso con un noto editore nazionale.